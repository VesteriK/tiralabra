Projektini tällä kurssilla on yhdistä neljä-peli. Tulen suorittamaan projektin Javalla. Projektissa käytän minmax-algoritmia luomaan tekoälyn, jota vastaan voi pelata. Valitsin projektiini minmax-algoritmin, koska sillä voi tehokkaasti simuloida eri siirtomahdollisuuksia useita kierroksia eteenpäin ja valita näistä vaihtoehdon joka johtaa todennäköisimmin voittoon, mikä sopii hyvin vuoropohjaisessa pelaamisessa käytettävään tekoälyyn. Projekti on tarpeeksi yksinkertainen, jotta saan sen suoritettua kurssin vaatimissa aikarajoissa, mutta tarpeeksi vaativa, jotta se sopii kurssin osaamistavoitteisiin.  

Pelin alussa pelaaja saa valita, aloittaako itse vai antaako tekoälyn aloittaa. Tämän jälkeen visualisoituun 7 x 6 – ruudukkoon pudotetaan vuorotellen pelimerkkejä siihen asti, että pelaaja tai tekoäly saa pysty – , vaakasuoraan tai vinoakselille yhdistettyä neljä omaa merkkiään. Pelaajan antamaa syötettä (valittu pystypalkki jolle oma pelimerkki halutaan asettaa) käytetään pelin pelaamiseen. Pelin visuaalinen ilme ei tule olemaan prioriteettilistassani korkealla, mutta saatan käyttää projektiin valmista kirjastoa, jos löydän tarkoituksiini sopivan ja ehdin tutusta siihen tarpeeksi.  

Kurssiin liittyvät asiat: kuulun tietojenkäsittelytieteen kandiohjelmaan ja tulen kirjoittamaan dokumentaatiot suomeksi. Pystyn vertaisarvioimaan Javalla tehtyjä projekteja.  

Lähteet:
* https://www.javatpoint.com/mini-max-algorithm-in-ai
* https://www.freecodecamp.org/news/minimax-algorithm-guide-how-to-create-an-unbeatable-ai/
* https://www.geeksforgeeks.org/minimax-algorithm-in-game-theory-set-4-alpha-beta-pruning/?ref=rp
